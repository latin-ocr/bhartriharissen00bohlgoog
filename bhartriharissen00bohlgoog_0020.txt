χ ’ rasurum.

Iam de auxiliis meis, quibus in hac Satacorum editione usus sum
et de iis in genere quae ad crisin pertinent pauca dicenda sunt, prae-
cipue de manuscriptis Codicibus qui Londini, in collegii mercatorum
in Indiam commeantium Museo (East India Haase) asservantur et vi·
rorum cuiu'svis regionis doctorum usui summa cum liberalitate permit-
tuntur. Codices Bhartriharis, praeter unicum Taylorianum, Gaikava-
renses omnes et a viro immortalis memoriae Colebrookio Museo donati
sunt. Inter hos Codex optimae notae et a nobis princeps habitus is
est, qui scriptura Devanagarica exaratus, in Catalogo numero 1⁷91 si·
gnatus, omnes Bhartriharis sententias complectitur cum commentario
perpetuo. -Scriptura Codicis paullo recentior videtur neque librarius
annum quo membranam descripserit notavit. Nos litera A codicem di·
stinximus, cum editione impressa quam accuratissime contulimus eiusque
scholia descripsimus, quorum apographum sollers Stenzlerus cura ac
diligentia denuo, tempore urgente, perlustravit. — Secundus Codex,

quem B nominavimus, in catalogo numerum prae sc sert 1987 ct prae-
ter alia quaedam, ut Kiratzirjuniyi {ragmentum, integrum Bhartriharis
opus sed sine commentariis continet, scriptura devanagarica satis
antiqua, Samvat 1604, hoc est anno p. Chr. n. 1547 conscriptus. In
lectione quidem insignis est aestimandus codex, quippe cuius librarius
complures ante oculos habuisse membranas possit videri ex quibus tex·

tum quodammodo criticum concinnare studeret, vocabulum aliud trans-
figendo, aliud obelo notando, et variantem lectionem uncis, hoc modo

><—>< includendo. Quum tamen eo non processerit ut sphalmata evi·
taret pessima sed saepenumero intolerabili negligentia atque oscitantia
verba vitiaret, scriptorem existimo vetus quoddam exemplar criticum
negligentius transscripsisse potius quam suo ipsius iudicio ac crisi fuisse
usum. Ceterum centuriae in boc apographo longe ultra centum versus
transcurrunt: Vairagya enim 123 exhibet disticha, Niti 106, Sringara
121, ita ut librarius aliquis recentior hoc codice usus, centuriam tantum
desideraturus esset dimidiam, ad quartam si placuisset digerendam. Nos
vero versus omnes, qui apud alios desiderabantur, exsulare iussimus ε

