xlv PRAEFATIO.

tentias ita inter se. connectere ut inscriptionibus responderent cuique
decadi impositis. Distinguitur enim centuria quaevis in decem capita
minora suis quaeque titulis inscripta, contra quam distinctionem liber
de amoribus in eo tantum pugnat, quod decadem· non servavit sed capita
plus ultra decem v'ersus prolongavit, interdum vero, ut in tempestatum
descriptione, intra hunc numerum se detinuit. In Ed. Srir. lemmata
ibidem reperiuntur ubi in Cod. A, quem in Sringara sequitur illa,
prostant, ita ut in hoc libro nec mutandum esset quicquam, neque ordo,
quem Cod. B perperam observavit, notandus. ‚In libro tamen secundo
editio' inscriptiones prorsus omisit, et recte quidem, portentosum e Cod.
B et Tayloriano ordinem secuta3 in tertio deinum libro huc illuc adscri-
psit lemmata, ad Cod. A denuo recurrens, ita tamen ut nimiis saepe
interspersa sit sententia quae cum titulo nullo modo concordet. Quae
omnia quum ita sint, capita in hisce libris minora ad sensum in·
scriptionibus indicatum redigi debebant, versus interdum transponendus,
interdum transfigendus, saepe etiam ex alio loco, quin imo ex secundo
libro in tertium transferendus, ad quam rem magno sane adiumento
suit versio Rogerii. Nam etsi haec, in singulis iusto liberior, saepe-
numero ne sensum quidem recte indicaverit, · tamen in eo praestan-
tissima visa est, quod decades bene distinxit et distichon quoddam
omittere potius maluit quam seriem turbare genuinam. In digerendis
autem hoc modo sententiis eadem crisi atque in variantibus lectionibus
usus sum, scilicet ut versum non reciperem, nisi duae saltem vel plu-

res· adessent auctoritates, quae suum cuique locum adsignarent. Quodsi
semel vel bis morem huncce violasse videar, in notis rationes reddidi,

quibus argumentis commotus equidem fuerim ieiunae alicuius sententiae
loeo interserere aptiorem: ordine enim, qualem Edit. exhibet, semel
turbato , nibil sane referre opinabar qualem versum alteri· expuncto
substituerem dummodo locum suum apte tueri posset. Ne tamen lector,
editione Sr. usurus, in hac re dubius maneat, tabulam in fine opusculi
adieci synopticam duorum librorum, qui ad distichorum ordinem a
nostra editione omnino discrepant, ex qua tabula simul apparet textum

