PRAEFATIO. lx

interdum frigoris pleni. In primo libro Sringara, sive de amoribus,
solitis imaginibus laudantur mulieres et vituperantur, earumque nates
magnac, lotis similes oculi, tumentium mammarum onus sexcenties oc-
currunt, in qua re miramur sane poetas Indicos, eos saltem quibus vis
ingenii nullo modo deest, quod talibus ineptiis certant et „toties revoca-
tos candem rem dicunt commutatis verbis et sententiis.” · Quod multo
magis de libro tertio valet, ubi repetita semper, imaginibus frequenter
putidis et pingue quiddam sonantibus, sordida illa Yoginum devotio de·
scribitur. Verba, quae Ilgenius (in opusc. philol. 11. p. 70.) de poetis
Graecorum gnomicis protulit, apprime huc faciuntt „Mirari subit, quo-
modo tot poetae in tarn vili orbe morari potuerint, et quidquid in iis
erat ingenii, id non rebus praestantioribus», quae ornatum aliquem poe-
ticum admitterent, dedicarint, sed in res transtulerint, quae nisi a pietate,
commendationem habent nullam.’' In libro secundo contra leguntur
adagia vere acuta (cfr. vs. 3. 7. 8. 11. 16 rell.), inveniuntur sententiae
morales quae ingenium exprimunt cum quadam novitate et gravitate,
quac laudem doctrinae, honestatis et omnis virtutis celebrant cum grato
quodam et perspicuo acumine (cf. 4. 5. 6. 12 et rell.); prostant fabulae
Aesopicis similes, quibus clausulas addit poeta, non tales quidem quales
Martialis aut nostrates solent addere, attamen suavitate sua non destitutas
(ut 67. 62. 98); adsunt epigrammata ut ita dicam historica, sive histo·
riolae versibus enarratae (v. c. 67. 82. 86); mythologica ‘denique de·
prehendtmtur permulta, quae sabulosa vocari possunt interdum, sed
rem de qua agitur probe illustrant (vid. 10. 16. 27. 28. 29. 38. 68.
69. 72. 85. 93.). In omnibus vero hisee sententiis egregia latent ad-
· iumenta ad mores Indorum antiquiores depingendos, et, quod rei ca-
put est, ad intimam linguae Sanscritac scientiam comparandam, quibus
dc caussis et nos, qui iuvenibus imprimis doctrina provectioribus pro-
desse volebamus, Bhartriharim‚ quem academicis lectionibus perquam
aptum censet Schlegelius (Ressex. p. 163.), denuo edendum curavimus et
textum, ceteroquin rarissimum a pessimis, quibus scatebat, mendis pur·

gare studuimus.
b

